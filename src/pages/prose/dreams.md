---
layout: /src/layouts/prose.astro
title: "Какофонічні сни"
lang: uk
---

Картини відображають почуття, або що завгодно тільки не їх. Ми живемо будь-яким
життям, тільки не своїм. Люди мистецтво, котре не кожен побачить. От і я лежу і
не розумію, що я бачу, що почуваю. Простір не зміниться скільки я б не дивився,
я б радше закрив очі від такого, та я не можу поставити жалюзі на них. Тоді я
починаю запевняти себе, що в мене більмо на кожному оці. З кожною спробою мій
опонент в уявному дзеркалі на верхній підлозі постійно стає зліше та ось-ось
розіб‘є стелю. Єдиним здоровим рішенням був би підкуп, проте мої руки не зможуть
нічого вкрасти. Вони німі. Зазвичай руки не говорять, й не їдять, але мої так
цього хочуть. Їм не можна рухатись, руки повинні не мати автономії, як і моє
тіло. Дивно вважати руки самостійними, як і дивно повторювати одне і те ж саме,
бо з кожним разом людина у відображенні все більше сперечається та ось-ось
закричить. Мої вуха, як же їм тільки буде боляче. Навіть болючіше від очей,
котрі вже палають від несправедливості. Я не стримаю цього болю. Моїм вухам
подобається лише тиша. Вони звикли абстрагуватись від проблем зовнішнього світу,
аби моментально відчути, як по ним в раковину на дні океану з сульфатної кислоти
пливе хробак, слимак, павук, яка різниця? Картинка досі не змінювалась. Ніч.
Котра година? Може я погодивсь з собою? Чи мо мої очі втратили змогу бути
відкритими назавжди? Поколювання в спині, не відчуваю ніг. Мене тягнуть на
плаху. Життя циклічне. Народження, дорослішання, народження, смерть,
дорослішання. Кожен проходить через початок, кожен колись народивсь. І кожному
відведений кінець, навіть твоєму кінцю. Життя цинічне, якщо думати таким чином,
проте яскраве, коли починаєш не боятись смерті. Вона та сама подруга, що
постійно поряд, саме та особистість, яка постійно тут, щоб врятувати. Тобі
весело з нею, подумай сам, згадай всі ті моменти. Які ж в тебе були щирі емоції
після лише ймовірності зустрітись з нею, ба більше це хтиве непорозуміння і є
твоє життя, ти буквально існуєш заради неї. До того ж вона та сама акушерка, яка
дістала тебе, і яка дістане в майбутньому, якщо ще ні. Жити вміють лише мертві.
Лиш вони знають як краще. І я не данський принц, щоб дізнаватись у батька. Після
смерті клітини не отримують кисню, а ті організми, що раніше працювали на тебе,
починають знищувати. Справді ж весело? Чи відчуваю я цей запах? Запах тіла, яке
стоїть над ешафотом, яке відрубало голову до появи ката, яке прикувало себе
кайданами до стовпів, яке затіняє сонце. Прах стає частиною циклу. Після смерті
йде дорослішання. Нікчемність перетворюється в забуття. Лише мертві знають як
жити. Але мертві не знають запаху. Вони не чують свій парфум, яким би так
гордилися б. Вони не знають огиди, бо відрубана голова під ешафотом і далі
регоче. Вона сміється і насміхається, це всі її потреби. І знову очі намагаються
себе врятувати сльозами. Вони не хочуть бачити картин. Галерея — це занадто.
Останній раз був в останнє. Тільки вдумайся. Ти приходиш заради того, щоб
зазирнути у світ страху, в мальовані, закручені, наче розірване зіркове небо, і
дивитись на них наче ти шедевр Мунка. А мою увагу привертають вулиці до епохи
вікторіанського Лондона, ще навіть до великої пожежі. Там я ходив ними, по
бруду, сміттю і калюжам. Я відчував себе з боку, дивився на себе, але бачив все
що було переді мною. Фарби закручували вулички все сильніше. Кінцівки не мають
волі, вони німі та нічого не скажуть, проте тоді вони кричали від болю. З кожним
оборотом вулиці, з кожним хитанням картини. Галерея була пустою. Як я не замітив
цього з самого початку? Вулиця далі крутиться, далі звужується, стіни давлять
мене, вже нема кисню в клітинах. В круговороті з‘являється нова фарба, червоний
колір прикрашає і придає нового акценту. Якою мовою ти розмовляєш? Француз не
напише ніколи ні ямба, ні хорея. Як і давній грек не мав рими й такту в Одіссеї.
Мій язик не німий, але я не скажу і слова дзеркалу. Картина хитка, і я візьму її
в руки. Та коли придивитись детальніше, червоної фарби нема. Удар. Знову. І
знову. Очам стає краще. Вони бачать такий приємний червоний. Картини передають
відчуття, коли голова хоча б ціла.

Сьома ранку, час — сьома ранку.

Годинник в моєму шлунку виб‘є стінку, відкриє віконниці для пташечки, а та
волелюбно попросить мене вигомоніти час, що їй вже вдалося. Як папуга повторюю:
«сьома ранку, сьома ранку», та здається це не я, та і мої губи не дають про себе
знати. Пташка надурила мене. Проте, час не стане йти інакше, навіть якщо пташка
вчиниться канаркою, моя мати — кухаркою, а сам я спускався би в печеру на
глибину за людським розумінням. Хоча я і так вже за ним, але мені не світить
нічого більше, аніж печера Платона. Мої ноги ходять по кімнаті самотужки, на
ліжку лише торс. І те як встати питання майже риторичне. Відповіді не маю. Вони
втікають від мене як нудьгуючі діти, ні на що не гідні. Вічно бігати, вічно
топтати, вічно втікати. Вони повністю прийняли мої наміри, а я зібравши сили в
руки, я зміг підняти свій шмат тіла. В кімнаті стало тихо. Тихо. Нічого. Не
відчуваю. Хотів сховатись від сорому. Виглядаю і бачу, що ноги досі ходять по
кімнаті, що значить ще не прийшли до часу. Піднявшись мені залишається лиш
блукати по лабіринту, без єдиної нитки в пошуках рядна або сукна. Чому скло
завжди відчувається холодним? Теє верцадло завжди посилює відчуття самотності,
бо ти папуга, який повторює за справжньою версією тебе. Тому тобі не потрібні
дзеркала. Тобі потрібен поручень, що приведе до виходу з цього відзеркаленого
лабіринту. Збожеволіти можна, хто архітектор цього місця? Дивлячись вниз можна
бачити не тільки верх, ще й право, звідти ліво, зліва верх, ліво, низ, і знову
право. Лише зараз розумієш, що ліжко вже далеко, а сам ти хитаєшся і норовиш
впасти. Я не заздрю самому собі. Ніхто не заздрить собі, але я по особливому.
Внизу нічого нема, лиш безодня, прірва в нікуди, те що бачили твої очі, чуло
твоє серце, та не знає твій розум. А знаєш що? Не вистачає сонця, цього садиста
з вічною кровотечею ввечері. Ніхто не знає звідки тече кров, та всі знають
наскільки воно криваве. Піддані часто не можуть витримати цього правління та
просто розриваються на місці, їх плоть летить на наші обличчя. Хмари рятуються,
стають частинами нас. Це причина чому я хочу вийти за рівнину і почати ковзати
по бруду, кричачи, що сонце садист. Моя ціль ніколи не буде виконана. Насправді
я хотів би, аби сонце спокутало свої гріхи. Кожної ночі рижий м’ячик намагаються
арештувати. Чорна пітьма і зорі стараються зі всіх сил, проте це все марно.
Єдине джерело тепла знову збігає. Кожного разу ранене, знесилене. Чому ж сонце
досі ніхто не скинув? Страх. Всі бояться, це нормально боятись. Його я надягаю
як сорочку. Повітря не свіже. Я не бачу сонця, його на даний момент захищають
піддані. І я рефлекторно йду вниз.

Вниз по сходам, чи вниз по життю? Це завжди одне і те ж. Навіть якщо ти просто
стоїш, світ завжди норовить впасти. Залишається лиш один вихід: лізти в гору по
повітрю прямо до купола над сонцем, здирати наліпки з планетами, перечити
монархії думок. Думки. Їх сімейне дерево має не один корінь, вони з різних
материків, поєднує лиш одне - сосуд. І цей сосуд з часом їх переробить, перетре,
перетравить, зліпить в одне нероздільне місиво. Простір, час, сонце, скло і сни.
Звучить як холодне пекло, місце де всі не бачать далі свого носа і не можуть
скласти 2 + 2. Так, пекло це саме те місце де ти зустрічаєшся зі смертю. Там
нема тепла. Це морг, або кладовище. Місце де смерть впливає на життя. Знайомо,
чи не так? І саме тут закінчуються какофонічні сни, свідомість приймає вибір
бути сильніше та діяти згідно внутрішнього.
